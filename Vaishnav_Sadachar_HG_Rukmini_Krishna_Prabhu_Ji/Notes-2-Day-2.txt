url=https://www.youtube.com/watch?v=xHyCU0EREFA

- MOST IMPORTANT : Vaishnav Sadaachar ka upyog hume apne liye karna 
hai, na ki dusro ko judge karne ke liye.
* Jabardasti kisiko sikhana nahi hai.

- Archa-vigraho par dhyan karna
* Pehle pranam karna hai, fir aadar-purvak darshan karna hai.
* Bhagwan ke samaksh ek oor se darshan kare, jisase saamne baithe bhakto ko 
Bhagwan ke darshan mai koi badha na ho.
* Vigraho ko dandwat karne ke paschaat atyant bhaktibhaav se unka darshan karna
chahiye evam unse kripa ki yaachna karni chahiye.
> Bhagwan se baatchit karne ka tarika
1. Gungaan : Jagannath Ji ki jay ho, (shloka ya bhajan gaa sakte hai), gungaan kijiye, 
dhanyawad kijiye.
2. Galtiyo ki chhama mangni chahiye
3. Kripa ki yaachna kare : agar kuch mangne ko nahi hai to bole - He Bhagwan mujhpe kripa banaye
rakhna, mai hamesha bhakto ke sang mai rahu, Hari naam acche dhang se le sakun, ye apki
bahut badi kripa hai.
> Archa Vigraha ko bahut accha lagta and unka swabhav hai aashirvaad dena. Hum jitna hriday
kholenge utna hume Bhagwan ki kripa milegi.
Example :- Jagannath Ji ki jay ho, Jagannath swami nayanpathgami...bhavatu me.
Apki kripa hai ki aap yaha par hai aur mai apke darshan karne aaya hun. Apka bahut-bahut
dhanyavaad. <Kshama mangna>
He Bhagwan mujhpe kripa banaye rakhna, mai hamesha bhakto ke sang mai rahu, 
Hari naam acche dhang se le sakun, ye apki bahut badi kripa hai.
> Agar hum aisa nahi krte, to Archa-Vigraha humare samne murti samaan hi rehe jaate hai.
* Kisi ko bhi pratyaksh vigraho ke mukhkamal ko nahi dekhna chahiye. Bhagwan ka darshan karne ki
pramanik vidhi ka varnan SB 2.2.13 mai varnit hai.
> Archa-Vigrah par dhyan karne ki prakriya Bhagwan ke charankamlo se aarambh ki jaaye aur uski
pragati dhire-dhire suhasya mukh-kamal tak ho.
> Bhagwan ke sharir ke ango ke vibhinn bhago par kramasha man jitna adhik sthir hota hai utna hi
adhik hamare man evam bhuddhi ka shuddhikaran hota hai.
>> Manan kare - kya shringar hai, konsi and kitni maala hai, mukut kaisa hai, konse flower hai.
>> Kis ang par dhyan lagane se kya labh hai
Bhrikuti - man ki kaam vaasnaye khatm ho jaati hai
Charankamal ke naakhun ke prakash - itna anand milta hai ki hamari bhautik sukh pane ki iccha khatm
ho jaati hai
Sundar muskaan - kai janm ke bhoge hue dukho ke aasu ke sagar sukh jaate hai
* Bhagwan ko apna gungaan sunana acha lagta hai - shloka, bhajan sunae.
> Bhagwan apne sewako ko dhundhte hai, ki koi meri sewa karne aaye.
* Darshan ka aarambh apne left sthit Vigraho se karna chahiye, and right ki oor jana chahiye.
Example in Shri Shri Radha Parthsarthi Mandir mai hai to, sarvpratham darshan Guru Parampara ka
hona chahiye, then Shri Nityanda Prabhu, Shri Chaitanya Mahaprabhu, Shrimati Lalita Vishaka Devi,
Shrimati Radharani, Shri Parthasarthi, at last Shri Shri Sita Ram Laksman evam Hanuman Ji ka darshan
kare. (Pushp karte samay bhi darshan ka yahi kram apnaye).

- Mandir mai bhaithane ki vidhi
* Mandir mai baithate samay archavigraho ke samaksh pair khule na ho athva apne pairo ki anguliyo
ka nirdesh Archa-Vigrah, Guru Maharaj evam Tulsi Devi ke oor na ho. Yadi sambhav ho to pair evam
edia dhaki honi chahiye.
* Yadi sambhav ho to Shri Vigrah, Vyasasan, Srila Prabhupad and Shrimati Tulsi Devi ki oor pith karke
na baithe. (Kabhi-kabhi mandir ki sanrachna ke karan ye sambhav nahi hota hai.)
* Vigraho ke samaksh pair felakar na baithe.
* Vigraho ke samaksh edi, kohni athva pairo ke talvo ko pakadkar na baithe.
* Archa-Vigraho ke samaksh jhapki na le aur na hi soye.

--------------------------
Completed till 35:00
